\chapter{Hiukassuodin ja -siloitin sisätilapaikannuksessa} \label{paikannusesimerkki}

Sisätilapaikannus tarkoittaa nimensä mukaisesti ihmisten tai esineiden automaattista paikantamista sisätiloissa. Koska GPS-järjestelmät toimivat sisätiloissa huonosti tai eivät lainkaan, tarvitaan rakennusympäristöihin muita paikannusratkaisuja. Tässä luvussa käydään ensin läpi sisätilapaikannuksen yleisiä periaatteita sekä joitakin ehdotettuja ratkaisuja. Lisäksi mainitaan joitakin hiukassuodinalgoritmin käyttötapoja sisätilapaikannuksessa. Tämän jälkeen keskitytään Walkbase-ohjelmistoyrityksen sisätilapaikannusteknologian ympärille kehitettyyn algoritmiin, jonka tarkkuutta ja tehokkuutta testataan koeympäristössä.

\section{Sisätilapaikannuksesta}

Sisätilapaikannus tarkoittaa tekniikoita ja menetelmiä, joilla paikannetaan ihmisiä, laitteita tai esineitä sisätiloissa, joissa perinteinen GPS-signaali ei ole riittävä tai saatavilla. Sisätilapaikannuksessa hyödynnetään useita erilaisia teknologioita, kuten radiotaajuuksia, magneettikenttiä, ultraääntä ja optisia menetelmiä. Kattava esitys sisätilapaikannukseen käytettävistä teknologioista löytyy George Ogunatalan &al. artikkelista  "Indoor location identification technologies for real-time IoT-based applications: An inclusive survey" (2018) [@oguntala-2018], johon myös tämä alaluku perustuu.

Optisessa paikannuksessa käytetään kameroita tai muita optisia/valoon perustuvia sensoreita, kuten esimerkiksi Lidar-valotutkia, halutun kohteen sijainnin määrittämiseen. Magneettikenttiin perustuvat paikannusratkaisut perustuvat rakennusten sisäisten metallirakenteiden maapallon magneettikenttään luomiin paikallisiin muutoksiin. Näitä muutoksia voidaan käyttää vertailutietona paikannuksessa, mittaamalla ympäröivän magneettikentän vahvuutta ja vertaamalla sitä ennalta tallennettuihin karttoihin. Ultraäänipohjainen paikannus puolestaan hyödyntää ääniaaltojen kulkuaikaa lähettimen ja vastaanottimen välillä.

Yleinen valinta sisätilapaikannuksessa ovat erilaiset Bluetooth-standardiin tai muuhun radioteknologiaan (kuten esimerkiksi millimetriaaltoihin) perustuvat lähetin-vastaanotinratkaisut, joissa hyödynnetään laitteiden välisiä signaaleja etäisyyden tai kulman mittaamiseen. Radioteknologiaan perustuvilla järjestelmillä voidaan kotuullisin kustannuksin saavuttaa jopa senttimetritason paikannustarkkuus tietyissä sovelluksissa. Radioteknologiat ovat myös yksityisyyden näkökulmasta helpompia järjestelmiä toteuttaa kuin esimerkiksi kameroiden avulla tapahtuvaan paikannukseen perustuvat järjestelmät.

\section{Teknologian kuvaus}

Turkulainen teknologia- ja analytiikkayritys Walkbase käyttää Bluetooth/BLE-sisätilapaikannusta asiakkaiden käyttäytymistä koskevan datan keräämiseen erityisesti ruokakaupoissa sekä tavarataloissa. Tyypillisessä asennusskenaariossa lähettimet (tagit) kiinnitetään ostoskärryihin ja paikantimet kiinnitetään liiketilan kattoripustuksiin. 

Walkbase on kehittänyt sisätilapaikannukseen oman laitteisto- ja ohjelmistoratkaisunsa, jonka tavoitteena on tarjota kaikissa ympäristöissä $95\%$ varmuudella alle metrin paikannustarkkuus. Koska tagit kiinnitetään tunnetulle korkeudelle ostoskärryihin, riittää paikannusvirhettä laskiessa tarkastella ainoastaan leveys- ja pituusasteita. Kun tagin todellinen sijainti $P_k=(P_{\text{lon}_k}, P_{\text{lat}_k})$ tiedetään aika-askeleella $k$, voidaan sijaintiestimaatin $\hat{x}_k=(\hat{x}_{\text{lon}_k}, \hat{x}_{\text{lat}_k})$ Merkitään tätä paikannusvirhettä yksittäisen sijainnin kohdalla

\begin{align}\label{paikannusvirhe}
\epsilon_{\text{pos}_k} = d(P_k,\hat{x}_k) = \sqrt{(P_{\text{lon}_k}-\hat{x}_{\text{lon}_k})^2+(P_{\text{lat}_k}-\hat{x}_{\text{lat}_k})^2}
,\end{align}

eli käytetään paikannusvirheenä yksinkertaisesti euklidista etäisyyttä. Tämä antaa paikannusvirheen suoraan metreinä alaluvussa \@ref(karttaprojektioista) suoritettavan lineaarisen interpolaation vuoksi. Haluttu, alle metrin paikannustarkkuus saavutetaan, kun missä hyvänsä testiasetelmassa kaikkien asetelmaan liittyvien paikannusvirheiden $95.$ persentiili on $\leq1$m.

Walkbasen paikannusratkaisu koostuu kolmesta eri laitteistokomponentista, AT-2-Bluetooth-lähetin-vastaanottomista, jotka kiinnitetään ostoskärryihin, XR-2-Bluetooth-lähetin-vastaanottomista, jotka kiinnitetään tilan kattoripustuksiin sekä OSCU-laskentayksiköstä, joka luo paikkadataa XR-2.1-vastaanotinten perusteella ja lähettää paikkadatan edelleen palvelinkeskukseen. 

AT-2 on Bluetooth 5.1 (BLE) -strandardin mukaan toimiva lähetin-vastaanotin, joka toimii 2.4Ghz taajuusalueella. Walkbasen suunnitteleman laitteen PCB-kehäantenni kykenee lähettämään GFSK-moduloitua dataa 2Mbps nopeudella. Laite saa virtansa yhdestä CR-2477-paristosta. 

XR-2.1 on Bluetooth 5.1 (BLE) -strandardin mukaan toimiva lähetin-vastaanotin, joka toimii 2.4Ghz taajuusalueella. Walkbasen suunnitteleman laitteenPCB-kehäantenni kykenee lähettämään GFSK-moduloitua dataa 2Mbps nopeudella. Laite saa virtansa ethernet-lähiverkosta 802.3af-standardin mukaisesti. Laitteen vaatima laskenta tapahtuu Raspberry Pi Compute Module 4 -piirilevytietokoneella. Lisäksi laite sisältää inertiamittausyksikön, jota voidaan käyttää asennetun laitteen kallistumis- ja nyökkäämiskulman (*roll* ja *pitch*) arviomiseen.

OSCU-laskentayksikkönä käytetään Ubuntu-käyttöjärjestelmällä toimivaa tietokonetta, jonka spesifikaatiot TODO. Koska OSCU-laskentayksikön laskentateho on rajallista, on paikannusalgoritmin aikakompleksisuus yksi käytettävän algoritmin ydinkriteereistä. Tähän palataan myöhemmin koeasetelman kuvauksessa **TODO linkki**.

Tarvittavasta laskennasta vastaava ohjelmistojärjestelmä koostuu puolestaan neljästä ohjelmistokomponentista. C-ohjelmointikielellä toteutettu *angler* laskee AT-2-tagin lähettämän I/Q-datan perusteella signaalien tulokulman, Go-ohjelmointikielellä toteutettu *moonraker* lähettää tulokulmadatan paikallisverkon yli OSCU-laskentayksikölle, jossa Go-ohjelmointikielellä toteutettu *launchpad* luo siitä sijaintidataa, jonka se lähettää edelleen palvelinkeskuksen taustajärjestelmään. 

Taustajärjestelmässä Go-ohjelmointikielellä *goldfinger* prosessoi sijaintidatan Walkbasen analytiikka-alustan käyttämään muotoon. *Goldfinger* myös vastaa siitä, että kaikki *launchpad*-sovelluksen vaatima metadata on sen käytössä. Kaavio \ref{fig:jarjestelmaarkkitehtuuri} kuvaa järjestelmän laitteisto- ja ohjelmistoarkkitehtuurit. 

\begin{figure}[H]
\centering
\includegraphics[width=15cm]{jarjestelmaarkkitehtuuri}
\caption{Järjestelmäarkkitehtuuri}
\label{fig:jarjestelmaarkkitehtuuri}
\end{figure}

Tässä luvussa keskitytään *launchpad*-sovelluksen hyödyntämään paikannusalgoritmiin, mutta sitä ennen käsitellään lyhyesti tulokulman laskentamenetelmät sekä *angler*-sovelluksen toiminta. Tekijänoikeussyistä tutkielmassa ei hyödynnetä Go-ohjelmointikielellä toteutettua ohjelmakoodia. Sen sijaan algoritmi on toteutettu R-ohjelmointikielellä.

\subsection{AoA-menetelmistä} \label{aoa}

Riippuen käytetystä teknologiasta ja teknologian tuottamasta datasta, voidaan sisätilapaikannuksessa soveltaa lukuisia eri paikannustekniikkoja ja -algoritmeja. Oguntalaa (2018) [@oguntala-2018] mukailevassa kaaviossa \ref{fig:paikannusmenetelmat} on esitetty pääpiirteittäin sisätilapaikannusmenetelmät käytetyn datan (kaaviossa oikealla) mukaan jaoteltuna.

\begin{figure}[H]
\centering
\includegraphics[width=12.5cm]{paikannusmenetelmat}
\caption{Paikannusmenetelmien luokittelu}
\label{fig:paikannusmenetelmat}
\end{figure}

Walkbasen toteuttama paikannusratkaisu perustuu AoA-menetelmään. Tämä on paikannusteknologia, joissa lähettimen ja vastaanottimen välinen kulma estimoidaan signaalin saapumiskulman perusteella. Tässä estimoinnissa hyödynnetään signaalin vaihe-eroja, kun sama signaali vastaanotetaan usealla eri antennilla.

Walkbase hyödyntää radiosignaalien tulokulman estimoinnissa MUSIC-algoritmia (*Multiple Signal Classification*), joka arvioi tulokulmia analysoimalla signaalien autokorrelaatiomatriisia ja etsimällä sen ominaisvektoreita. Esitys MUSIC-algoritmista löytyy esimerkiksi Monson H. Hayesin kirjasta *Statistical Digital Signal Processing and Modeling* (1996) [@Hayes-1996]. Marco Guniam &al (2023) [@Gunia-2023] puolestaan esittävät artikkelissa "Analysis and Design of a MuSiC-Based Angle of Arrival Positioning System" tapoja optimoida MUSIC-algoritmia soveltumaan monimutkaisiin, heijastuksia sisältäviin sisätilaympäristöihin. 

*angler*-sovellus hyödyntää MUSIC-algoritmin ohella omaa hiukassuodinalgoritmiaan signaalispektrin analysointiin sekä tulokulmien estimointiin. MUSIC-algoritmia tai *angler*-sovelluksen hiukassuodinalgoritmia ei käsitellä tarkemmin tämän tutkielman puitteissa.

\subsection{Kalibraatiosta}

Koska *angler*-sovellus laskee suuntimakulman aina antennielementin määrätystä reunasta nähden, on tärkeää, että laitteen asemointi karttapohjoiseen nähden on tiedossa. Koska laitteen tarkan kulman arvioiminen asennusympäristössä on haastavaa eikä laite sisällä kompassia, sovelletaan kunkin laitteen kalibraatioon omaa SIR-algoritmiaan, jonka on mahdollista huomioon myös laitteen IMU-intertiamittausyksiköstä saatavat kallistumis- ja nyökkäämiskulmat. 

Jos IMU-dataa hyödynnetään, tuottaa kalibraatioalgoritmi jokaiselle XR-2-laitteelle rotaatiomatriisin $R_l$. Muussa tapauksessa kalibraatioalgoritmi tuottaa jokaiselle laitteelle atsimuuttiakulman kohdistuksen $\eta$. Kalibraatioalgoritmia ei käsitellä tämän tutkielman puitteissa. Paikannusongelman yksinkertaistamiseksi myöskään IMU-yksikön tuottamaa dataa ei sisällytetä kalibraatioon ja jokaisen XR-2-laitteen oletetaan olevan lattiaan nähden vaakatasossa. Atsimuuttikulman kalibraatiokohdistuksesta lisää luvussa \@ref(datan-kuvaus) alla.

\section{Datan kuvaus} \label{datan-kuvaus}

Koeasetelmaa varten AT-2-tagi on asetettu lähettämään IQ-dataotoksia 6hz taajuudella, joka vastaa järjestelmän tuotantokäyttöä. Parempi sijaintitarkkuus saavutettaisiin korkeammalla taajuudella, mutta käytettyjen tagien akun kesto ei salli 6hz korkeampaa taajuutta.

*angler*-sovellus koostaa jokaisesta aika-askeleen $k$ dataotoksesta atsimuutti- eli suuntimakulman $\theta_k$ ja korkeuskulman $\gamma_k$, jotka noudattavat seuraavia jakaumia:

\begin{align}
&\theta_{k} \sim \text{von Mises}(\mu_{\theta_k}, \kappa_k),\\
&\gamma_{k} \sim \mathcal{N}_{\text{katkaistu}} (\mu_{\gamma_k}, \sigma^2_k).
\end{align}

Nämä on kuvattu tarkemmin alaluvussa \@ref(uskottavuusmallit). Jokaisen XR-2-laitteen *angler*-sovellus laskee näiden perusteella sekvenssinumeron, jonka perusteella samasta AT-2-tagin lähettämästä IQ-dataoksesta lasketut usean eri vastaanottimen laskemat tulokulmat voidaan yhdistää samaan IQ-dataotokseen. XR-2-laitteen lähettämä tulokulmadata on kuvattu alla. 

\def\arraystretch{1.25} 
\begin{table}[H]
\centering
\begin{tabular}{|l|l|l|}
\hline
Muuttuja & Kuvaus & Esimerkkiarvo\\
\hline
id & havainnon yksilöivä tunniste & 317,092 \\
ts & havainnon aikaleima & \makecell[l]{2024-04-08 \\ 21:38:20.998+00}\\
locator\_mac & XR-2-laitteen MAC-osoite & 2c:e3:10:00:07:a6
\\
asset\_tag\_mac & AT-2-tagin MAC-osoite & 2c:e3:10:00:63:89\\
sequence\_nr & \makecell[l]{kulmadatan IQ-dataotokseen yhdistävä \\ juokseva numerointi} & 2,066\\
azimuth\_location & \makecell[l]{atsimuuttikulman $\theta$ \\ jaukauman sijaintiparametri $\mu_{\theta}$ (rad)} & 0.39
\\
azimuth\_scale & \makecell[l]{atsimuuttikulman $\theta$ \\ jaukauman skaalaparametri $\kappa$} & 80.98
\\
elevation\_location & \makecell[l]{korkeuskulman $\gamma$ \\ jaukauman sijaintiparametri $\mu_{\gamma}$ (rad)} & 0.13
\\
elevation\_scale & \makecell[l]{korkeuskulman $\gamma$ \\ jaukauman skaalaparametri $\sigma^2$} & 0.012
\\
quality\_sndr & signaali-kohinasuhde & 22.0 \\
rssi & signaalin vahvuus (dBm) & -81\\
distance & arvioitu etäisyys lähettimeen (m) & 18.6\\
\hline
\end{tabular}
\caption{Tulokulmamuuttujat}
\label{tab:aoa-muuttujat}
\end{table}

Etäisyys on estimoitu signaalin vahvuudesta käyttäen propagaatiomallia. Etäisyyttä tai signaalin vahvuutta ei käytetä paikantamiseen, joten tämän mallin käsittely jätetään tutkielman ulkopuolelle. Munoz (2009) luku 2 sisältää yleiskatsauksen propagaatiomalleista. [@Munoz-2009]

*launchpad*-sovelluksessa tulokulmadataan yhdistetään XR-2-laitteen MAC-osoitteen perusteella lisäksi tarvittavaa, XR-2-laitteita koskevaa metadataa. Näihin kuuluvat laitteen korkeus, laitteen suuntimakulma ja karttakoordinaatit. Metadata on kuvattu taulukossa \ref{tab:metadata}.

\def\arraystretch{1.25} 
\begin{table}[H]
\centering
\begin{tabular}{|l|l|l|}
\hline
Muuttuja & Kuvaus & Esimerkkiarvo\\
\hline
locator\_mac & XR-2-laitteen MAC-osoite & b8:27:eb:66:0d:2a\\
lat & vastaanottimen sijainti (leveyspiiri) & 60.448265\\
lon & vastaanottimen sijainti (pituuspiirit) & 22.294823\\
direction & suuntimakulma $\eta$ (astetta) & 34\\
height & vastaanottimen korkeus (m) & 2.22 \\
\hline
\end{tabular}
\caption{Metadata}
\label{tab:metadata}
\end{table}

Atsimuuttikulma $\phi$ lasketaan aina vastaanottimen tietyltä sivulta, joten se vastaa napapohjoista ainoastaan siinä tapauksessa, että vastaanottimen kyseinen sivu on asetettu kohtisuoraan napapohjoiseen nähden. Käytännössä vastaanottimien asettaminen tiettyyn kulmaan ei ole aina mahdollista eikä vaihe-erojen mittaamisen kannalta edes suotavaa. Tämän vuoksi jokaiselle vastaanottimelle on tietokantaan tallennettu oma suuntimakulma $\eta$. Toisin kuin tulokulmadatan kulmat, on tämä tallennettu tietokantaan asteina. Kokeessa käytetään napapohjoisesta laskettuja kulmia $\Phi$, jotka lasketaan jokaiselle havainnolle havainnon vastaanottimen suuntimakulman avulla

\begin{align}
\Phi=(\theta + \eta \times \frac{\pi}{180^\degree}) \mod 2 \pi.
\end{align}

Suuntimakulma $\Phi$ kertoo vastaanottimen ja lähettimen välisen kulman. Lisäksi saatavilla on PostGIS-muotoon tallennettua polygonidataa, joka vastaa koeympäristön pohjapiirrustusta sekä koeympäristössä esiintyviä liikkumisen estäviä kohteita, kuten hyllyjä tai pöytiä. Näitä hyödynnetään sekä sijaintialgoritmin alustuksessa että karttasovitusalgoritmissa (kts. alaluku \@ref(karttasovitusalgoritmi)) 

Havaintomuuttujien ohella koetilanteesta on tallennettu testipolku, jota pitkin AT-2-tagia liikutetaan koetilanteessa. Testipolkudata pitää sisällään karttaan piirretyn janan pääte- ja sisäpisteet. Tallennettu sijainti perustuu koeympäristön lattiaan pohjapiirrustusten sekä laser-mittausten avulla tehtyihin merkintöihin. Näin saadut testimuuttujat on kuvattu taulukossa (\ref{tab:testimuuttujat}).

\def\arraystretch{1.25} 
\begin{table}[H]
\centering
\begin{tabular}{|l|l|l|}
\hline
Muuttuja & Kuvaus & Esimerkkiarvo\\
\hline
path\_lat & polkupisteen sijainti (leveyspiiri) & 60.44819 \\
path\_lon & polkupisteen sijainti (pituuspiiri) & 22.29493 \\
\hline
\end{tabular}
\caption{Testimuuttujat}
\label{tab:testimuuttujat}
\end{table}

\noindent Testimuuttujia käytetään paikannusalgoritmien paikannusvirheen laskemisessa.

\subsection{Karttaprojektioista} \label{karttaprojektioista}

Kaikki yllä esitetyssä datassa esiintyvät sijaintikoordinaatit on tallennettu tietokantaan WGS 84 -tasokoordinaattijärjestelmässä. Koska hiukassuotimiin perustuvaa paikannusalgoritmia sovellettaessa on monin paikoin tarve syöttää parametereja metrijärjestelmässä. Tästä syystä leveys- ja pituusasteisiin perustuvat koordinaatit muunnetaan laskentaa varten metreiksi ja metreinä esitetyt sijaintitulokset muutetaan tulosten esittämistä varten takaisin WGS 84 -koordinaattijärjestelmään.

Muunnos tapahtuu lineaarisella interpolaatiolla. Määritellään ensin kerrospolygonin rajausalue. Koska kaikki käytetyt koordinaatit ovat tämän rajausalueen sisällä, voidaan tätä rajausaluetta käyttää konversiossa metreiksi. Rajausalue koostuu neljästä kulmapisteestä. Poimitaan näistä pisteistä minimit ja maksimit sekä pituus- että leveyskoordinaateille. Näin saadaan neljä arvoa $B_{\text{lonlat}}=\{\text{lon}_{\text{min}}, \text{lon}_{\text{max}}, \text{lat}_{\text{min}}, \text{lat}_{\text{max}}\}$. Määritellään rajausalueen sivujen pituus metreinä geodeettisen etäisyyden avulla, jolloin saadaan kaksi metreissä laskettua etäisyyttä $D_{\text{m}}={d_{\text{lon}}, d_{\text{lat}}}$ . Käytetään näitä kulmapisteitä sekä metreinä laskettuja etäisyyksiä interpoloimaan koordinaatit WGS 84 -koordinaattijärjestelmästä metreissä esitetyille arvoalueille $[0, \text{max}(x_m)]$ ja $[0, \text{max}(y_m)]$ seuraavasti:

\begin{align}\label{wgs84-m}
x_m = f(x_{\text{lon}}; B_{\text{lonlat}}, D_m) = \frac{x_{\text{lon}} -\text{lon}_{\text{min}}}{\text{lon}_{\text{max}}-\text{lon}_{\text{min}}} \times d_{\text{lon}}   \\
y_m = f(y_{\text{lat}}; B_{\text{lonlat}}, D_m) = \frac{y_{\text{lat}} -\text{lat}_{\text{min}}}{\text{lat}_{\text{max}}-\text{lat}_{\text{min}}} \times d_{\text{lat}}
,\end{align}

missä $x_m$ vastaa leveyskoordinaatteja metreissä ja $y_m$ pituuskoordinaatteja metreissä. Vastaavasti käännös takaisin WGS 84 -koordinaattijärjestelmään tapahtuu vastaavasti:

\begin{align}\label{m-wgs84}
x_{\text{lon}} = f(x_m; B_{\text{lonlat}}, D_m) = \frac{x_{\text{m}}}{d_{\text{lon}}} \times (\text{lon}_{\text{max}}-\text{lon}_{\text{min}}) + \text{lon}_{\text{min}} \\
y_{\text{lat}} = f(y_m; B_{\text{lonlat}}, D_m) = \frac{y_{\text{m}}}{d_{\text{lat}}} \times (\text{lat}_{\text{max}}-\text{lat}_{\text{min}}) + \text{lat}_{\text{min}}
.\end{align}

\subsection{Muunnettu data} \label{muunnettu-data-luku}

Kun dataan on tehty yllä esitetyt konversiot ja metadata on liitetty jokaisen aika-askeleen $k$ dataan, saadaan data lopulliseen, empiirisessä esimerkissä käytettävä muotoon, jossa jokaisen aika-askeleen kohdalla $k$ on käytettävissä seuraava data:

\def\arraystretch{1.25} 
\begin{table}[H]
\centering
\begin{tabular}{|l|l|l|}
\hline
Muuttuja & Kuvaus & Esimerkkiarvo\\
\hline
id & havainnon yksilöivä tunniste & 317,092 \\
ts & havainnon aikaleima & \makecell[l]{2024-04-08 \\ 21:38:20.998+00}\\
locator\_mac & XR-2-laitteen MAC-osoite & 2c:e3:10:00:07:a6
\\
asset\_tag\_mac & AT-2-tagin MAC-osoite & 2c:e3:10:00:63:89\\
sequence\_nr & \makecell[l]{kulmadatan IQ-dataotokseen yhdistävä \\ juokseva numerointi} & 2,066\\
azimuth\_location\_mdf & \makecell[l]{atsimuuttikulman $\theta$ \\ jaukauman muunnettu sijaintiparametri \\ $\Phi$ (rad)} & 0.39
\\
azimuth\_scale & \makecell[l]{atsimuuttikulman $\theta$ \\ jaukauman skaalaparametri $\kappa$} & 80.98
\\
elevation\_location & \makecell[l]{korkeuskulman $\gamma$ \\ jaukauman sijaintiparametri $\mu_{\gamma}$ (rad)} & 0.13
\\
elevation\_scale & \makecell[l]{korkeuskulman $\gamma$ \\ jaukauman skaalaparametri $\sigma^2$} & 0.012
\\
quality\_sndr & signaali-kohinasuhde & 22.0 \\
rssi & signaalin vahvuus (dBm) & -81\\
distance & arvioitu etäisyys lähettimeen (m) & 18.6\\
x\_m & \makecell[l]{vastaanottimen sijainti \\ ($x$-koordinaatti, metreinä)} & 1.24\\
y\_m & \makecell[l]{vastaanottimen sijainti \\ ($y$-koordinaatti, metreinä)} & 0.78\\
height & vastaanottimen korkeus (m) & 2.22 \\
\hline
\end{tabular}
\caption{Muunnettu data}
\label{tab:muunnettu-data}
\end{table}

\section{Sisätilapaikannusalgoritmi}

\subsection{Ongelman kuvaus} \label{ongelman-kuvaus}

Tarkoituksena on estimoida liikkuvan AT-2-tagin sijaintia. Merkitään tätä estimoitavaa tilasarjaa $x_{1:k}=\{x_1,\ldots,x_k\}$. Lisäksi merkitään $x_0$ testilaitteen lähtösijaintia. Jokainen tilasarjan havainto koostuu suuntimakulmasta sekä pituus- että leveyskoordinaateista $(x_k^x, x_k^y)$. Määritellään tilalle liikkuvan AT-2-tagin kulkua kuvaava vektorisuunnistukseen (*dead reckoning*) perustuva malli (\ref{tilamalli-liikkuva})

\begin{align}\label{tilamalli-liikkuva}
x_{k+1}=f(x_k, \nu_k)=x_k+D_k \begin{bmatrix} \cos\psi_k \\ \sin\psi_k \end{bmatrix}+\nu_k,
\end{align}

\noindent missä $D_k$ on AT-2-tagin aika-askeleella $k$ kulkema matka ja $\psi_k$ AT-2-tagin suuntimakulma kyseisenä aika-askeleena. $\nu_k$ on kohinaa, joka syntyy mittausvirheestä ja jolle voidaan olettaa $\sim \mathcal{N}(\mu_x,\,\sigma_x^{2})$. Jos laite on paikallaan, yksinkertaistuu malli muotoon $x_{k+1}=f(x_k)=\text{id}(x_k)=x_k$, missä $\text{id}(\cdot)$ on identiteettifunktio.

Vastaavasti $y_{1:k}=\{y_1,\ldots,y_k\}$ kuvaa AT-2-tagin ja XR-2-laitteiden välillä laskettuja kulmahavaintoja. Näin ollen jokainen havainto koostuu (maksimissaan) paikantimien määrää vastaavasta määrästä kulmia. Havainnot lasketaan sekunnin tarkkuudella, mutta todellinen havaintotarkkuus on tiheämpi.

\noindent Lisäksi tunnetaan sensoreihin $\{s^1,\ldots,s^4\}$ liittyvät pituus- ja leveyskoordinaatit $(\lambda, \phi)$, jotka on muutettu alaluvussa \@ref(karttaprojektioista) esitetyllä interpolaatiolla metreiksi.

\begin{align}
u=\begin{bmatrix} \lambda^1 & \phi^1 \\   \vdots & \vdots \\ \lambda^4 & \phi^4 \end{bmatrix}.
\end{align}

Määritellään havainnoille malli

\begin{align}\label{havaintomalli}
y_k=h(x_k, u)+e_k=\text{atan2}(\begin{bmatrix}\phi^1-x_k^y\\ \vdots \\ \phi^4-x_k^y\end{bmatrix}, \begin{bmatrix}\lambda^1-x_k^x\\ \vdots \\ \lambda^4-x_k^x\end{bmatrix})+e_k,
\end{align}

\noindent missä 

\begin{align}\label{atan2}
\displaystyle \operatorname{atan2}(y,x)={\begin{cases}\arctan({\frac {y}{x}})&{\text{jos }}>0,\\\arctan({\frac {y}{x}})+\pi &{\text{jos }}<0{\text{ ja }}y\geq 0,\\\arctan({\frac {y}{x}})-\pi & {\text{jos }}>0{\text{ ja }}<0,\\+{\frac {\pi }{2}}&{\text{jos }}x=0{\text{ ja }}>0,\\-{\frac {\pi }{2}}&{\text{jos }}x=0{\text{ ja }}<0,\\{\text{ei määritelty}}&{\text{jos }}x=0{\text{ ja }}y=0\end{cases}}
\end{align}

\noindent ja kohina noudattaa moniulotteista normaalijakaumaa $e_k\sim\mathcal{N}(0,{\Sigma})$. 

Kovarianssimatriisin estimaattina käytetään kunakin aika-askeleella $k$ antennikohtaisista havainnoista estimoituja otosvariansseja $\text{diag}(\hat{\sigma}^1_k,\ldots,\hat{\sigma}^4_k)^2=\text{diag}(\frac{1}{n-1}\sum_{i=1}^n(s_i^1-\bar{s})^2,\ldots,\sum_{i=1}^n(s_i^4-\bar{s})^2)$. Määrittelemätön $\text{atan2}$-tapaus, jossa $x=0$ ja $y=0$ on käytetyllä mittaustarkkuudella käytännössä mahdoton. Jos tapaus halutaan välttää, voidaan nolla-arvot tarpeen vaatiessa korvata joillakin hyvin lähellä nollaa olevalla arvolla. Saadaan uskottavuusfunktioksi

\begin{align}
p(y_k|x_k)\propto\prod_{j=1}^4\exp\left\{-\frac{\norm{h(x^j_k,u)-y^j_k}^2}{2(\hat{\sigma}_i^j)^2}\right\},
\end{align}

\noindent missä $j=\{1,l\dots,n\}$ vastaa nyt kutakin XR-2-laitetta. Kumpikaan funktiosta $h(\cdot)$ ja $f(\cdot)$ ei ole lineaarinen, joten SIR-algoritmi on sopiva valinta ongelman ratkaisemiseksi. Koetuloksia arvioidaan ensisijaisesti paikannusvirheen avulla. Paikannusvirhe $e_k$ lasketaan jokaisen aika-askeleen $k$ posteriorijakaumaestimaatista $\hat{p}_k$ painotettuna keskiarvona

\begin{align}
\epsilon_k = d(P_k, \sum_{i=1}^Nw^k_ix^i_k),
\end{align}

\noindent missä $w_i^k$ on ajanketken $k$ partikkelien normalisoitu paino ja $d(x^i_k,y_k)$ partikkelien ja testilaitteen todellisen sijainnin $P_k$ välisen etäisyyden laskeva funktio \ref{paikannusvirhe}.

### Uskottavuusmallit

Jokainen yhtä tulokulmaa vastaava *angler*-sovelluksen tuottama havaintodatarivi pitää sisällään neljä parametrimuuttujaa, `azimuth_location_mdf`, `azimuth_scale`, `elevation_location` ja `elevation_scale`. Koska *angler*-sovellus on kirjoitettu varta vasten tuottamaan dataa hiukassuodinpaikannusalgoritmia varten, ovat nämä suoraan hiukassuotimen uskottavuusmallin parametreja. 

*Angler*-sovelluksessa XR-2-laitteen ja AT-2-tagin välinen atsimuuttikulma simuloidaan von Mises -jakaumasta, jolloin muuttujat `azimuth_location_mdf` ja `azimuth_scale` vastaavat tämän jakauman sijainti- ja skaalaparametreja $\mu$ ja $\kappa$ ja näistä edellistä voidaan pitää itse atsimuuttikulman estimaattina. Määritellään siis jokaiselle hiukkassuotimen aikahetkelle $k$ sekä XR-2-laitteelle $l$ seuraava atsimuuttikulman uskottavuusmalli:

\begin{align}\label{atsimuutti-uskottavuusmalli}
L_{\theta_{k,l}}(y_{k,l}|x_{k,l}; \mu_{k,l}, \kappa_{k,l})=\frac{e^{\kappa_{k,l} \text{cos}(x_{k,l}-\mu_{k,l})}}{2 \pi I_0(\kappa_{k,l})},
\end{align}

missä $I_0$ on 0:s ensimmäisen lajin Bessel-funktio ja $x_{k,l}$ on jokaisen hiukkasen $n=1,\ldots,N$ sekä XR-2-laitteen $l$ välinen suuntimakulma.

Vastaavasti *angler*-sovelluksessa XR-2-laitteen ja AT-2-tagin välinen korkeuskulma simuloidaan katkaistusta normaalijakaumasta, jolle $a=0$ ja $b=2 \pi$. Nyt muuttujat `elevation_location` ja `elevation_scale` vastaavat tämän jakauman sijainti- ja skaalaparametreja $\mu$ ja $\sigma^2$ ja näistä edellistä voidaan pitää itse korkeuskulman estimaattina. Määritellään jokaiselle hiukkassuotimen aikahetkelle $k$ sekä XR-2-laitteelle $l$ seuraava korkeuskulman uskottavuusmalli:

\begin{align}\label{korkeus-uskottavuusmalli}
L_{\gamma_{k,l}}(y_{k,l}|x_{k,l}; \mu_{k,l}, \sigma^2_{k,l}, a=0, b=2 \pi)=\frac{1}{\sqrt{2 \pi}} \text{exp}(-\frac{(x_{k, l}-\mu_{k, l})}{2 \sigma^2}) / \sqrt{\sigma^2}Z_{k,l},
\end{align}

missä $Z_{k,l}=\frac{1}{2}(1+\text{erf}(\frac{b-\mu_{k,l}}{\sqrt{\sigma^2}}))-\frac{1}{2}(1+\text{erf}(\frac{a-\mu_{k,l}}{\sqrt{\sigma^2}}))$ ja $x_{k,l}$ on jokaisen hiukkasen $n=1,\ldots,N$ sekä XR-2-laitteen $l$ välinen korkeuskulma.

Uskottavuusmallit \ref{atsimuutti-uskottavuusmalli} ja \ref{korkeus-uskottavuusmalli} kertomalla saadaan yhdistetty uskottavuusmalli hiukkassuotimen aikahetkelle $k$ sekä XR-2-laitteelle $l$

\begin{align}\label{yhdistetty-uskottavuusmalli}
L_{k,l}=L_{\theta_{k,l}} \times L_{\gamma_{k,l}},
\end{align}

josta voidaan edelleen laskea jokaisen hiukkasen uskottavuus aika-askeleella $k$

\begin{align}\label{lopullinen-uskottavuusmalli}
L_{k}=\prod_i^L L_{{k,i}}.
\end{align}

Koska yllä esitettyjen mallien uskottavuudet ovat käytännössä erittäin pieniä, käytetään numeerisista syistä itse algoritmissa logaritmoituja uskottavuusmalleja, jolloin $l_{k,l} = \text{log}(L_{\theta_{k_l}}) + \text{log}(L_{\gamma_{k_l}})$ ja $l_k = \sum_i^L l_{k,i}$.

### Datan valinta

Koska Walkbasen paikannusjärjestelmä toimii monimutkaisessa, heijastuksia sisältävässä radioympäristössä, suoritetaan jokaisella aika-askeleella $k$ vielä ylimääräinen datan valinta. Valinnan tarkoituksena on jättää mahdollisia heijastuksia sisältävät tai muuten selkeästi virheelliset tulokulmat paikannusdatan ulkopuolelle. 

Yksinkertaisin tapa valita käytettävät kulmat on asettaa alaraja signaalin vahvuudelle, jolloin ainoastaan tiettyä kynnys-dBm-arvoa suuremman signaalivahvuuden omaavat tulokulmat valitaan paikannukseen. Datan valinta suoritetaan kunkin aika-askeleen alussa ja tyypillisiä kynnysarvoja ovat esimerkiksi $-100$dBm, $-90$dBm ja $-80$dBm. Datan valintaan palataan parametrien valinnan yhteydessä alaluvussa \@ref(parametrien-valinta).

### Dynaaminen malli

Dynaamisen mallin tehtävänä on liikuttaa hiukkasia aika-askeleiden $k$ ja $k+1$ välillä. Dynaaminen malli perustuu vektorisuunnistusmalliin \ref{tilamalli-liikkuva}. Vastaavaa mallia hyödyntää muun muassa Solin (2016) [@Solin-2016]. Koska AT-2-tagi ei sisällä luotettavaa IMU-yksikköä, ei tagi kuitenkaan tuota nopeus- tai suuntadataa. Tästä syystä vektorisuunnistusmallin nopeutta ilmaiseva skalaarimuuttuja $D_k=0$, jolloin malli yksinkertaistuu satunnaiskävelymalliksi

\begin{align}\label{dynaaminen-malli-empiirinen}
x_{k+1}=x_k + v_k,
\end{align}

missä $v_k$ on kohinaa. Kohina luodaan jokaiselle aika-askeleelle seuraavasti. Ensin luodaan etäisyysvektori $d_k$ katkaistusta normaalijakaumasta, jonka sijaintiparametri on 0 ja missä keskihajonta $q$ ja katkaisukohdat $q_min$ sekä $q_max$ ovat paikannusalgoritmin suunnitteluparametreja:

\begin{align}
&d_k \sim \mathcal{N_{\text{katkaistu}}}(\mu=0, \sigma=q, a=q_{\text{min}}, b=q_{\text{max}}).
\end{align}

Tämän jälkeen luodaan suuntavektori $p$ tasajakaumasta

\begin{align}
&p_k\sim\mathcal{U}(0, 2 \pi),
\end{align}

ja lopulta kohinavektori 

\begin{align}
&v_k = (\text{cos}(p_k) \times d_k, \text{sin}(p_k) \times d_k),
\end{align}

missä vektorin ensimmäinen elementti vastaa sijaintien leveysasteiden kohinaa ja toinen elementti pituusasteiden kohinaa. 

#### Paikallaanolon havaitseminen

Paristonsäästyösyistä AT-2-tagi lähettää dataa ainoastaan liikkuessaan. Jos laite ei ole 10 sekunnin aikana havainnut IMU-yksikön perusteella kiihtyvyyttä, lopettaa laite datan lähettämisen. Laite on tällöin valmiusmoodissa. Tätä tietoa voidaan hyödyntää poistamalla dynaamisesta mallista kohina, kun laitteen tiedetään olevan paikallaan. Koska hiukkassilottimen (kts. luku \@ref(hiukkassiloittimet)) vuoksi tarvitsemme paikannusalgoritmiin viipeen, voimme hyödyntää tätä viivettä myös paikallaolon tehokkaampaan havaitsemiseen.   

Jos yksikään XR-2-laite ei ole havainnut tagia yhdenkään sekuntiin kuuluvan 20 aika-askeleen aikana, voimme olettaa laitteen olevan valmiusmoodissa ja siten myös paikoillaan. Huomattavaa on kuitenkin, että päinvastainen ei päde. Paikoillaan oleva laite ei välttämättä ole valmisumoodissa, sillä valmiusmoodiin siirtyminen kestää 10 sekuntia. Tähän oletukseen perustuen voidaan havaita paikallaolon ja vaimentaa dynaamista mallia algoritmin \ref{paikallaanoloalgo} avulla. Algoritmi ajetaan jokaisella aika-askeleella $k$ ennen hiukkasten siirtoa dynaamisen mallin avulla.

\begin{algorithm}[H]
\label{paikallaanoloalgo}
\DontPrintSemicolon
\SetAlgoShortEnd
\KwResult{Positiivinen kokonaislukumuuttuja $m$, joka osoittaa kuinka moneksi aikahetkeksi dynaamista mallia tulee vaimentaa. Jos $m=0$ mallia ei vaimenneta.;}
\KwData{Tagin tulokulmadata $n+1$ aika-askeleelle (nykyinen aika-askel + $n$ aika-askelta tulevaisuuteen). $n$ tulee asettaa niin, että paikallaan oleva tagi ehtii valmiustilaan. Jos saatavilla, edellinen muuttujan $m$ arvo. Algoritmin ensimmäisellä ajokerralla asetetaan $m=0$;}
\Begin{
  \Begin{Jos $m>0$, asetetaan $m=f(m)=m-1$ ja pysäytetään algoritmi. Jos $m=0$ jatketaan algoritmin suorittamista.;}
  \For{$l=\{k+1,\ldots,k+n\}$}{
    \Begin{Merkitään $o_l$ kulmahavaintojen määrää aika-askeleella $l$;}
    \If{$o_l = 0$ ja $m=0$}{\Begin{Asetetaan $m=l-k$;}}
    \Else{
      \If{$o_l=0$, $m>0$ ja $m+1=l-k$}{\Begin{Asetetaan $m=l-k$;}}}
  }  
}
\caption{Paikallaanolon havaitsemisalgoritmi}
\end{algorithm},

Yllä esitetty algoritmi etsii ensin ensimmäisen aika-askeleen, jonka aikana ei ole tallennettu lainkaan kulmahavaintoja ja asettaa muuttujan $m$ arvon vastaamaan ttä aika-askelta. Jos algoritmi löytää useita peräkkäisiä aika-askeleita, joiden aikana ei ole tallennettu lainkaan kulmahavaintoija, valitsee sen näistä suurimman. Koska koe-esimerkissä AT-2-laite lähettää dataa 20hz taajuudella ja valmiustila aktivoituu 10 sekunnin kohdalla, valitaan alla $n=200$. 

Jos paikallaanolon havaitsemisalgoritmin nojalla dynaamista mallia päädytään vaimentamaan (so. $m>0$), asetetaan dynaamisen mallin keskihajonta-arvo $q_{\text{vaimennettu}}=\frac{q}{10}$. Dynaamista mallia ei siis täysin poisteta käytöstä, jotta paikannusalgoritmi pystyy tehokkaammin hyödyntämään myös vaimennettujen aika-askeleiden dataa ja sijaintiestimaatti konvergoi mahdollisimman lähelle todellista sijaintia, johon tagi on pysähtynyt.

#### Karttasovitusalgoritmi 

Dynaamista mallia sovellettaessa, voimme myös höydyntää saatavilla olevaa sisätilan karttadataa. Määritellään kaksi polygonityyppiä, lattiapolygoni $F$ sekä estepolygonit $E=\{E_1,\ldots,E_n\}$. Lattiapolygonit määrittävät alueen, jonka sisällä hiukassuodinalgoritmien hiukkasten pitää pysyä. Lattiapolygoneja on vain yksi. Vastaavasti estepolygonien joukko määrittää lattiapolygonien sisällä alueet, joiden sisälle hiukassuodinalgoritmin hiukkaset eivät voi siirtyä ja joiden läpi tagi ei voi kulkea. Käytännössä estepolygonit kuvaavat tilan seiniä sekä tiedossa olevia esteitä, kuten hyllyjä, pöytiä ja niin edelleen.

Tarkastellaan siis ensin jokaisen $i=1,\ldots,N$ hiukkasen kohdalla, siirtääkö dynaaminen malli hiukkasen polygonin $F$ ulkopuolelle tai jonkin polygoneista $E$ sisäpuolelle ja asetetaan näitä hiukkasia vastaava paino nollaan. 

\begin{align}\label{inclusion-polygon}
\displaystyle w^i_{k+1}={\begin{cases}w^i_{k+1}&\text{jos } x^i_{k+1} \in F,\\
0& \text{jos } x^i_{k+1} \notin F \lor x^i_{k+1} \in E \end{cases}},\end{align}

jonka jälkeen tarkastellaan jokaisen jäljellä olevan ($w^i_{k+1} \neq 0$) mallin siirtämän hiukkasen polkua $x_{k+1}^i-x_{k}^i$. Jos tämä polku ylittää yhden tai useamman estepolygonin $E$ asetetaan kyseiselle hiukkaselle rangaistus seuraavasti:

\begin{align}\label{exclusion-polygon}
\displaystyle w^i_{k+1}={\begin{cases}\zeta \times w^i_{k+1}&\text{jos } x^i_{k+1} \text{ ylittää estepolygonin},\\
w^i_{k+1}& \text{muulloin }\end{cases}},\end{align}

jossa rangaistus $\zeta$ on algoritmin suunnitteluparametri. Vastaavaa toteutusta ovat hyödyntäneet muun muassa Davidson &al (2010) [@Davidson-2010], jotka ehdottavat rangaistusarvoa $\zeta=\frac{1}{1000}$. Rangaistuksen valintaan palataan parametrien valinnan yhteydessä alaluvussa \@ref(parametrien-valinta).

Koska erityisesti \ref{inclusion-polygon} asettaa hiukkasten painoja nollaan, eivät karttasovitetut hiukkaset välttämättä enää estimoi suodinjakaumaa tehokkaasti. Bojja &al [@Bojja-2015] ehdottavat suoritettavaksi uudelleenotantaa karttasovituksen jälkeen. Uudellenotanta suoritetaan seuraavasti. Merkitään nollapainoisten hiukkasten lukumäärää $N_0$. Nyt otetaan uudet $N_0$ otosta palauttaen joukosta $\{x_{1:k}^i\}_{i=1}^N$, missä otoksen $i$ todennäköisyys on $w^i_{k|k}$. Korvataan nollapainoiset hiukkaset näin saadulla otoksella.

### Siloittelumalli

Koska haluttu sisätilapaikannusalgoritmi on online-algoritmi, käytetään siloitteluun algoritmissa \ref{prediktiivinen-siloitin} esitettyä prediktiivistä siloitinta. Koska alaluvussa \@ref(empiirinen-esimerkki) esitettävä empiirisessä esimerkissä on tästä huolimatta kaikki data on algoritmin saatavilla, ei viivettä tarvitse lisätä algoritmiin. Siloittelu saavutetaan yksinkertaisesti päivittämällä aika-askeleella $k < T$ painot seuraavan lauseen mukaan

\begin{align}
&w_k = w_k^i \bar{w}^i_{k+1}, \hspace{0.5cm} \text{missä } \bar{w}^i_{k+1} = \frac{\sum_{j=1}^{N}w_{k}^j p(x_{k+1}^i|x_k^j)}{q(x_{k+1}^i|x_k^i,y_{k+1})}
\end{align}

Partikkelien siirtämiseen käytetty satunnaiskulkumalli ei ole siloittelualgoritmien kannalta optimaalinen, joten empiirisessä esimerkissä alla hyödynnetään koetarkoituksessa vain tätä yksinkertaista siloittelumallia.

\subsection{WB-sisätilapaikannusalgoritmi}

Alla esitetään SIR-algoritmiin ja yllä esitettyihin algoritmeihin perustuva sisätilapaikannusalgoritmi kokonaisuudessaan. Algoritmin priorijakaumana $p_{x_0}$ käytettiin kahta toisistaan riippumatonta otosta tasajakaumista, joista toinen vastasi leveys- ja toinen pituusasteita. Jakaumien alkupisteet valittiin niin, että ne vastasivat pienimpiä paikantimien leveys- ja pituusasteista. Vastaavasti päätepisteet valittiin niin, että ne vastasivat suurimpia paikantimien leveys- ja pituusasteita. 

\begin{align} \label{priorijakauma}
&p_{x_{0_{\text{lon}}}}\sim\mathcal{U}(\min{\lambda},\max{\lambda}),\\
&p_{x_{0_{\text{lat}}}}\sim\mathcal{U}(\min{\phi},\max{\phi}).
\end{align}

\noindent Koska järjestelmän on tarkoitus toimia ainoastaan paikantimien muodostaman suorakaiteen sisäpuolella, ovat valitut jakaumien päätepisteet riittävät. Kummastakin jakaumasta otettiin $\sqrt{N}$ otosta, jolloin $N$ partikkelia $x^i_0$ saatiin näiden otosten permutaatioina. Suunnitteluparametrien valinnasta kts. alaluku \@ref(parametrien-valinta) alla.

\begin{algorithm}[H]
\label{wb-positioning}
\DontPrintSemicolon
\SetAlgoShortEnd
\KwResult{Tagin sijaintiestimaatti $\hat{x}$ kullekin aika-askeleelle $k=1,\ldots,T$;}
\KwData{Taulukossa \ref{tab:muunnettu-data} esitetty data $y_k$ kullekin aika-askeleelle $k=1,\ldots,T$\, alaluvussa \ref{karttasovitusalgoritmi} esitetty polygonimetadata;}
\Begin{
  \Begin{Luodaan priorijakauma $p_{x_0}$ otantana jakaumista \ref{priorijakauma}, asetetaan painot $w_0=1/N$.;}
  \For{$k=\{1,\ldots,T\}$}{
    \Begin{Ajetaan paikallaanolon havaitsemisalgoritmi \ref{paikallaanoloalgo}. Jos havaitaan paikallaanolo, päivitetään kohina-arvo $q_k=\frac{q}{10}$, muussa tapauksessa $q_k=q$;}
    \Begin{Sovitetaan partikkeleihin dynaaminen malli \ref{dynaaminen-malli-empiirinen} $x_{k+1}=x_k + v_k$, missä $v_k$ on luotu alaluvussa \ref{dynaaminen-malli} esitetyllä menetelmällä sekä kohina-arvolla $q_k$;}
    \Begin{Jos karttasovitusalgoritmi on käytössä, päivitetään painot $w_k$ alaluvun \ref{karttasovitusalgoritmi} karttasovitusalgoritmilla ja rangaistusarvolla $zeta$;}
    \For{$i=\{1,2,\ldots,N\}$}{
      \Begin{Päivitetään painot $w_{k|k}$ alaluvun \ref{uskottavuusmallit} uskottavuusmalleilla.\;}
      \Begin{Estimoidaan $p$ laskemalla tiheydelle approksimaatio $\hat{p}(x_{1:k}|y_{1:k})=\sum_{i=1}^{N}w_{k|k}^i \delta(x_{1:k}-x_{1:k}^i)$.\;}
      \If{$k < T$}{\Begin{Päivitetään paino $w_k^i$ prediktiivisellä siloittimella $w_k^i = w_k^i \bar{w}^i_{k+1}$.\;}}
      }
    \Begin{Luodaan sijaintiestimaatti $\hat{x}_k = \sum_{i=1}^Nw^k_ix^i_k$. Estimaatti lasketaan erikseen pituus- ja leveyskoordinaateille.\;}
    \Begin{Lasketaan efektiivinen otoskoko $\hat{N}_{eff}$.\;}
    \If{$\hat{N}_{eff}< N_{th}$}{\Begin{Otetaan uudet $N$ otosta palauttaen joukosta $\{x_{1:k}^i\}_{i=1}^N$, missä otoksen $i$ todennäköisyys on $w^i_{k|k}$.\;}}
    \Begin{Asetetaan painot $w^i_{k|k}=1/N$.\;}
  }  
}
\caption{WB-sisätilapaikannusalgoritmi}
\end{algorithm},

Yllä esitetyn algoritmin suoritusnopeus on perusmuodossaan luokkaa $\mathcal{O}(N)$ ja prediktiivisen siloittimen kanssa $\mathcal{O}(2N)$. Taulukossa \ref{tab:wb-parametrit} on esitetty algoritmin suunnitteluparametrit, joiden valintaan palataan empiirisessä esimerkissä alla.

```{r wb-parametrit, tidy=FALSE}
parametrit <- as.data.frame(matrix(ncol=2,nrow=0))
colnames(parametrit) <- c("Parametri", "Selitys")
parametrit[nrow(parametrit)+1,] <- linebreak(c("$q$", "Dynaamisen mallin kohina-arvo"))
parametrit[nrow(parametrit)+1,] <- linebreak(c("$\\text{map\\_matching}$", "Käytetäänkö karttasovitusalgoritmia, T/F"))
parametrit[nrow(parametrit)+1,] <- linebreak(c("$N$", "Hiukkasten määrä, kokonaisluku"))
parametrit[nrow(parametrit)+1,] <- linebreak(c("$P$", "Jos karttasovitusalgoritmi on käytössä,\n rangaistusparametri $P$, liukuluku"))
parametrit[nrow(parametrit)+1,] <- linebreak(c("$\\text{resampling}$", "Adaptiivisen uudelleenotannat kynnysarvo,\n liukuluku välillä $[0,1]$. Jos $0$, uudelleenotantaa ei käytetä."))
parametrit[nrow(parametrit)+1,] <- linebreak(c("$\\text{rssi\\_threshold}$", "Datan valinnassa käytettävä\n signaalin vahvuuden kynnysarvo, kokonaisluku"))

kableExtra::kbl(
  parametrit, caption = 'WB-sisätilapaikannusalgoritmin suunnitteluparametrit', format="latex",
  booktabs = TRUE, escape = FALSE
)
```

Koeasetelmassa käytetty algoritmin \ref{wb-positioning} toteutus on ohjelmoitu R-kielellä. Algoritmin toteutus on pääosin vektorisoitu ja tehokas. For-silmukkaa on käytetty ainoastaan aika-askeleiden läpikäyntiin. Koska tämän silmukan muuntaminen vektorisoituun muotoon ei ole mahdollista, voidaan toteutusta pitää näiltä osin hyvin optimoituna. Kaikki algoritmin datan käsittely on toteutettu suorituskyvyltään erinomaisella `data.table`-kirjastolla..

Koska algoritmin tuottamat uskottavuudet sekä painot ovat pieniä, on laskentatarkkuusongelmien välttämiseksi toteutuksessa käytetty logaritmoituja painoja ja uskottavuusfunktiota. Tämä ei vaikuta itse algoritmin toimintaan, mutta estää numeeristen ongelmien syntymisen. Tilanteessa, jossa tietyn paikantimen ja kaikkien partikkelien välinen uskottavuus on nolla, päätyvät kaikki painot nolliksi eikä sijaintiestimaattia voida luoda. Tällaisessa tilanteessa uskottavuusfunktion R-toteutus kutsuu itseään rekursiivisesti uudelleen niin, että kyseinen paikannin on tiputettu havainnoista. Alaluvussa \@ref(datan-valinta) esitetyn datan valinnan lisäksi tämä auttaa poistamaan mahdolliset heijastukset tulokulmadatasta.

Paikannusvirheen laskemisessa on etäisyysfunktiona $d(\cdot)$ käytetty `raster`-kirjaston `pointDistance()`-funktiota. Koodissa on korostettu tiiviyden sijaan luettavuutta ja koodi on kommentoitu kattavasti. Algoritmin R-koodi löytyy https://github.com/rintakumpu/progradu, mistä löytyy myös asetelmassa käytetty data csv-muodossa sekä empiirisen esimerkin muun koodin sisältävä R Markdown -notebook.

\section{Empiirinen esimerkki} \label{empiirinen-esimerkki}

\subsection{Koeasetelma}

Koetta varten käytettiin yhden minuutin aikana kertyneitä havaintoja. Havaintoja on datassa yhteensä $N_{obs}=15018$ kappaletta. Havaintojen aikaleimat on tallennettu sekunnin tuhannesosan tarkkuudella. 

Esimerkissä käyteteään SMC-algoritmia Bluetooth-paikannussovelluksessa lähettimen sijainnin laskemiseen. Paikannukseen käytettävä data kerättiin toimistoympäristössä Bluetooth Low Energy (BLE) -lähettimen sekä kattoon sijoitettujen vastaanottimien avulla. Havainnot koostuvat vastaanottimien lähettimien signaalien perusteella laskemista, BLE5.1-standardin mukaisista signaalin tulokulmista eli AoA-havainnoista (angle of arrival). Lopuksi esimerkissä analysoidaan ja vertaillaan algoritmin eri versioiden suorituskykyä sekä suorituskyvyn että paikannustarkkuuden näkökulmasta. Vertailuarvona käytetään perinteistä triangulaatio-algoritmia.

Paikaunnusesimerkissä lähettimenä toimi 25 Bluetooth-paikannustagista koostuva Walkbase Foculator -testilaite (kuva \ref{fig:foculator}), vastaanottimena toimistoympäristöön asennetut neljä Walkbase XR-2 -vastaanotinta (kuva \ref{fig:xr2}). Jokainen vastaanotin sisältää kuusitoista antennia, joiden vastaanottamien lähetinsignaalien perusteella vastaanottimet laskevat signaalin tulokulman suhteessa vastaanottimeen. Tarkka tulokulmien laskemiseen käytetty algoritmi on paikantimen antennit toimittaneen Silicon Laboratories, Inc. -yrityksen liikesalaisuus, mutta perusperiaate on arvioida tulokulma mittaamalla eri antenneiden välistä vaihe-eroa ns. IQ-signaalin avulla.

Esteettömässä ympäristössä koeasetelmassa käytetyn järjestelmän kulmavirhe on hyvin pieni ja paikannusongelma voidaan ratkaista riittävällä tarkkuudella suoraan  triangulaatio-algoritmilla. Tässäkin tilanteessa voi paikannusta parantaa suodattimen käytöllä, mutta jo triangulaatio-algoritmin perusversio tuottaa halutun tarkkuuden. Toimistoympäristö on kuitenkin haastava, sillä erityisesti näyttöruudut sekä heijastavat että estävät radiosignaaleja. Silicon Labs lupaa omalle AoA-järjestelmälleen vastaavassa toimisympäristössä (seitsemällä paikantimella) kulmavirheen välillä $3.7^\degree-5.7^\degree$. Tämä ei kuitenkaan riitä johdonmukaisesti haluttuun alle metrin paikannustarkkuuteen, joten AoA-paikannus toimistoympäristössä tarjoaa hyvän motivaation SMC-menetelmien käytölle.

\begin{multicols}{2}
\begin{figure}[H]
\centering
\includegraphics[width=7cm]{foculator}
\caption{Walkbase Foculator}
\label{fig:foculator}
\end{figure}

\begin{figure}[H]
\centering
\includegraphics[width=7cm]{xr_2}
\caption{Walkbase XR-2}
\label{fig:xr2}
\end{figure}
\end{multicols}

Data on kuvattu tarkemmin alaluvussa 5.2. Koeympäristön pohjapiirustus on esitetty kuvassa \ref{fig:pohjapiirustus}. Piirustuksessa XR-2-paikantimet on kuvattu punaisilla numeroiduilla ympyröillä. Foculator-testilaitteen sijainti on kuvattu sinisellä ympyrällä. Toimistoympäristön pohjapiirustus on kuvattu harmaalla niin, että piirustuksesta erottuvat toimiston väliseinät.

\begin{figure}[H]
\centering
\includegraphics[width=12cm]{office_map}
\caption{Koeasetelman pohjapiirustus}
\label{fig:pohjapiirustus}
\end{figure}

\noindent Toimisto valittiin testiympäristöksi, koska siellä testaaminen on helpompaa ja halvempaa kuin aidossa kauppaympäristössä. Lisäksi toimistossa hyvin toimiva järjestelmä todennäköisesti toimii sellaisenaan vähemmän esteisessä kauppaympäristössä. 

Dataa kerättiin sekä liikkuvalla että paikallaan olevalla testilaitteella. Paikallaan oleva testilaite asetettiin pöydälle 1.5 metrin korkeudelle. Liikkuvassa tapauksessa testilaite kiinnitettiin robottiin, joka oli ohjelmoitu seuraamaan haluttua liikerataa vastaavia lattiamerkintöjä ennalta määrätyllä vakionopeudella. Yksinkertaisuuden vuoksi tässä tutkielmassa tarkastellaan ainoastaan ongelmaa, jossa testilaite on paikoillaan. Esitetyt mallit soveltuvat kuitenkin myös liikkuvalle laitteelle. Data kerättiin yöaikaan, jolloin toimiston käyttöaste oli alhainen. Tällä minimoitiin radiosignaalien tielle osuvien ihmisten vaikutus signaaleihin. Maan pinnan kaarevuus on otettu huomioon koeasetelmassa pisteiden välisiä etäisyyksiä laskettaessa.

\subsection{Parametrien valinta} \label{parametrien-valinta}

Paikannus suoritettiin yhteensä 17 kertaa. Ensimmäisessä vaiheessa tarkasteltiin partikkelien määrän $N$ vaikutusta paikannuskeskivirheeseen ilman uudelleenotantaa sekä priori- että uskottavuusotannalla. Seuraavassa vaiheessa valittiin ehdotusjakauma edellisen vaiheen tulosten perusteella ja tarkasteltiin tilannetta sekä adaptiivisella että jokaisella iteraatiolla suoritettavalla uudelleenotannalla.

Kaikkien tulosten vertailukohtana käytettiin Pierlot \&al. artikkelissa "A New Three Object Triangulation Algorithm Based on the Power Center of Three Circles" (2011) esittämää ToTal-triangulaatioalgoritmia. [@Pierlot-2011] Triangulaatio-algoritmia ei käsitellä tässä tarkemmin, mutta se on esitetty algoritmissa $\ref{total}$. Algoritmia varten valittiin kunakin aika-askeleella $k$ ne kolme paikanninta ja kulmahavaintoa, joiden RSSI-arvo oli korkein. 

Algoritmi ajettiin RStudion versiossa 2023.09.0+463 R-ohjelmointikielen versiolla 4.2.0. Tietokoneena käytettiin vuoden 2021 mallia olevaa MacBook Pro -kannettavaa, jossa oli Apple M1 Pro -prosessori sekä 32 gigatavua LPDDR5 -muistia. Suoritusnopeuden mittaamiseen käytettiin `microbenchmark`-kirjastoa. Jokainen algoritmi toistettiin kymmenen kertaa ja suoritusnopeus laskr.ettiin näiden toistojen aritmeettisena keskiarvona.

\begin{algorithm}[H]
\label{total}
\DontPrintSemicolon
\SetAlgoShortEnd
\KwResult{Testilaitteen sijaintiestimaatti $(x_R,y_R)$.\;}
\KwData{Kolmen paikantimen koordinaatit $(x_i,y_i)$, $i=\{1,2,3\}$ ja näitä vastaavat vastakkaiset kulmahavainnot $\Phi^\prime_1, \Phi^\prime_2, \Phi^\prime_3$.\;}
\Begin{Lasketaan muokatut koordinaatit \newline
$x^\prime_1=x_1-x_2, \hspace{0.5cm} y^\prime_1=y_1-y_2, \hspace{0.5cm} x^\prime_3=x_3-x_2, \hspace{0.5cm} y^\prime_3=y_3-y_2.$ \;}
\Begin{Lasketaan kotangentit \newline
$T_{12}=\cot(\Phi^\prime_2-\Phi^\prime_1), \hspace{0.5cm} T_{23}=\cot(\Phi^\prime_3-\Phi^\prime_2), \hspace{0.5cm}T_{31}=\frac{1-T_{12}T_{23}}{T_{12}+T_{23}}$.\;}
\Begin{Lasketaan muokatut ympyröiden keskipisteet $(x^\prime_{ij},y^\prime_{ij})$ \newline
$x^\prime_{12}=x^\prime_1+T_{12}y^\prime_1,\hspace{0.5cm}y^\prime_{12}=y^\prime_1-T_{12}x^\prime_1$ \newline $x^\prime_{23}=x^\prime_3-T_{23}y^\prime_3,\hspace{0.5cm}y^\prime_{23}=y^\prime_3+T_{23}x^\prime_3$ \newline
$x^\prime_{31}=(x^\prime_3+x^\prime_1)+T_{31}(y^\prime_3-y^\prime_1),\hspace{0.5cm}y^\prime_{31}=(y^\prime_3+y^\prime_1)-T_{31}(x^\prime_3-x^\prime_1)$.
\;}
\Begin{Lasketaan $k^\prime_{31}=x^\prime_1x^\prime_3+y^\prime_1y^\prime_3+T_{31}(x^\prime_1y^\prime_3-x^\prime_3y^\prime_1).$\;}
\Begin{Lasketaan nimittäjä $D$ (jos $D=0$ palautetaan virhe).\newline
$D=(x^\prime_{12}-x^\prime_{23})(y^\prime_{23}-y^\prime_{31})-(y^\prime_{12}-y^\prime_{23})(x^\prime_{23}-x^\prime_{31})$.\;}
\Begin{Lasketaan ja palautetaan sijaintiestimaatti $(x_R,y_R)$. \newline
$x_R=x_2+\frac{k^\prime_{31}(y^\prime_{12}-y^\prime_{23})}{D}\hspace{0.5cm}y_R=y_2+\frac{k^\prime_{31}(x^\prime_{23}-x^\prime_{12})}{D}$.\;}
\caption{ToTal (Three object Triangulation algorithm)}
\end{algorithm}

### Tulokset

Ensimmäisessä vaiheessa paikannus suoritettiin ilman uudelleenotantaa sekä priori- että uskottavuusotannalla (SIS) partikkelien määrän ollessa $N=\{25^2,50^2,75^2,100^2\}$. Tulokset on esitetty kuvassa $\ref{fig:prior-likelihood}$ sekä osana taulukkoa $\ref{tab:paikannusvirheet}$. Kuten tuloksista huomataan, ei ehdotusjakauman valinnalla ole juurikaan vaikutusta algoritmin toimivuuteen paikannusvirheen suhteen. Partikkelien määrän kasvattaminen ei myöskään automaattisesti paranna paikannustarkkuuta. Tämä viittaa siihen, että koeasetelma on herkkä priorijakauman valinnalle. Tuloksista huomataan lisäksi, että algoritmin aikakompleksisuus on luokkaa $\mathcal{O}(N)$, kuten tukielman teoriaosassa todettiin. 

\begin{figure}[H]
\centering
\includegraphics[width=15cm]{prior_likelihood}
\caption{Priori- ja uskottavuusotanta. Ei uudelleenotantaa.}
\label{fig:prior-likelihood}
\end{figure}

Koska ehdotusjakaumalla ei juurikaan ollut vaikutusta tuloksiin, valittiin seuraavaan vaiheeseen muodoltaan yksinkertaisempi uskottavuusotanta. Uskottavuusotantaa käyttäen vertailtiin nyt joka iteraatiolla suoritettavaa uudelleenotantaa (bootstrap) sekä adaptiivista uudelleenotantaa, joka suoritettiin aina, kun effektiivinen otoskoko $N_{eff}<2N/3$. Tulokset on esitetty kuvassa $\ref{fig:eachstep-adaptive}$ sekä osana taulukkoa $\ref{tab:paikannusvirheet}$. Uudeeleenotantamenetelmän valinta ei vaikuta tuloksiin paikannusvirheen suhteen, mutta kuten oletettua, on adaptiivinen uudelleenotanta nopeampi. Nyt myös partikkelien määrän lisääminen parantaa selkeämmin paikkannustarkkuutta ja $N=100^2$ partikkelilla saavutetaan jo haluttu alle metrin paikannustarkkuus. 

\begin{figure}[H]
\centering
\includegraphics[width=14.5cm]{eachstep_adaptive}
\caption{Jokaisen iteraation uudelleenotanta / adaptiivinen uudellenotanta.}
\label{fig:eachstep-adaptive}
\end{figure}

\newpage

Kuvissa \ref{fig:noresample_maps} ja \ref{fig:resample_maps} esitetään partikkelien jakauma sijainnin suhteen kartalla ajanhetkinä $k=\{1,3,5,10\}$. Punaiset ympyrät kuvaavat vastaanottimia, sininen neliö testilaitteen todellista sijaintia ja mustat ympyrät partikkelien sijainteja. Molemmat kuvat esittävät uskottaavusotannalla saatuja tuloksia, kun $N=100^2$. Edellisessä kuvassa \ref{fig:noresample_maps} ei ole käytetty uudelleenotantaa. Vaikka partikkelien painoja ei kuvassa olekaan otettu huomioon, on kuvasta helppo huomata otoskoon ehtymisen ongelma. Jälkimmäisessä kuvassa \ref{fig:resample_maps} on käytetty adaptiivista uudelleenotantaa, joka on suoritettu aika-askelilla 1\textendash 6. Tämä ratkaisee otoskoon ehtymisen ja aika-askeleella $10$ kaikki partikkelit approksimoivat haluttua sijaintia.

\begin{figure}[h]
\centering
\includegraphics[width=14cm]{SIS_likelihood_maps}
\caption{Partikkelikartta. Ei uudelleenotantaa.}
\label{fig:noresample_maps}
\end{figure}

\begin{figure}[h]
\centering
\includegraphics[width=14cm]{SIR_likelihood_maps}
\caption{Partikkelikartta. Adaptiivinen uudelleenotanta.}
\label{fig:resample_maps}
\end{figure}

\def\arraystretch{1.25} 
\begin{table}[H]
\centering
\begin{tabular}{|l|l|l|l|}
\hline
Algoritmi & $N$ & Paikannusvirheen ka. (m) & Keston ka. (s)\\
\hline
ToTal & - & $2.15$ & 0.001\\
SIS/Priori & $25^2$ & 5.31 & 7.91\\
SIS/Priori & $50^2$ & 4.91 & 19.81\\
SIS/Priori & $75^2$ & 4.82 & 46.02 \\
SIS/Priori & $100^2$ & 4.78 & 81.83 \\
SIS/Uskottavuus & $25^2$ & 5.31 & 7.42\\
SIS/Uskottavuus & $50^2$ & 4.90 & 19.85\\
SIS/Uskottavuus & $75^2$ & 4.82 & 45.94\\
SIS/Uskottavuus & $100^2$ & 4.78 & 82.02\\
Bootstrap/Uskottavuus & $25^2$ & 2.08 & 8.64\\
Bootstrap/Uskottavuus & $50^2$ & 3.81 & 21.55\\
Bootstrap/Uskottavuus & $75^2$ & 2.24 & 45.88\\
Bootstrap/Uskottavuus & $100^2$ & 0.33 & 82.24\\
SIR/Uskottavuus & $25^2$ & 2.08 & 7.30\\
SIR/Uskottavuus & $50^2$ & 3.81 & 18.59\\
SIR/Uskottavuus & $75^2$ & 2.24 & 42.11\\
SIR/Uskottavuus & $100^2$ & 0.33 & 79.64\\
\hline
\end{tabular}
\caption{Paikannusvirheet sekä suoritusajat}
\label{tab:paikannusvirheet}
\end{table}

Tuloksista huomataan, että uskottavuusotannalla ja uudelleenotannalla SMC-menetelmät tuottavat esitetyssä koeasetelmassa halutun tarkkuuden. Tarvittavalla määrällä partikkeleita tässä käytetyt SMC-algoritmit ovat kuitenkin aivan liian hitaita tuotantokäyttöön. Vaikka algoritmit pystyvät tuottamaan hitaimmillaankin noin sijainnin sekunnissa, pitää käytännön toteutuksessa sijainteja laskea joka sekunti sadoista paikantimista. Todennäköisesti yksinkertaisin tapa saavuttaa haluttu alle metrin paikannustarkkuus nopeammalla laskennalla on lisätä triangulaatio-paikannukseen jokin laskennallisesti kevyempi suodin, esimerkiksi EKF-suodin. 
