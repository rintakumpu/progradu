\section{Bayesilainen suodin} \label{bayesilainen-suodin}

Suodinongelmassa ollaan kiinnostuttu tilavektorin posteriorijakauman $p(x_k|y_{1:k})$ estimoinnista. Tässä alaluvussa käydään läpi yleinen rekursiivinen, Bayesilainen posteriorijakauman laskenta. Tällaista suodinongelman ratkaisua kutsutaan myös Bayesilaiseksi suotimeksi. Koska epälineaarisessa, ei-normaalijakautuneessa tilanteessa rekursiota ei voida laskea analyyttisesti, pitää estimoinnissa käyttää numeerisia menetelmiä. SMC-menetelmissä tämä tarkoittaa jakauman sekventiaalista Monte Carlo -approksimointia, jonka toteutus esitetään alaluvun \@ref(paikannusesimerkki) algoritmissa. Molemmat esitykset noudattavat Gustafssonia (2010). 

Bayesilainen ratkaisu tilavektorin posteriorijakauman estimaatille $\hat{p}(x_k|y_{1:k})$ saadaan seuraavalla rekursiolla (käydään läpi jokaiselle ajanhetkelle $k=\{1,\ldots,t\}$). Lasketaan ensin

\begin{align}\label{bayes-paivitys}
p(x_k|y_{1:k}) = \frac{p(y_k|x_k)p(x_k|y_{1:k-1})}{p(y_k|y_{1:k-1})},
\end{align}

\noindent joka saadaan suoraan Bayesin kaavasta $P(A|B)=P(B|A)P(A)/P(B)$. Normalisointivakio lasketaan integraalina 

\begin{align}\label{bayes-normalisointi}
p(y_k|y_{1:k-1})=\int_{\mathbb{R}^{n_x}}p(y_k|x_k)p(x_k|y_{1:k-1})\mathop{dx_k},
\end{align}

\noindent joka saadaan kokonaistodennäköisyyskaavasta $P(A)=\mathbb{E}[P(A|X)]=\int_{-\infty}^{\infty}P(A|X=x)f_X(x)\mathop{dx}$. Merkintä $\mathbb{R}^{n_x}$ vastaa tässä piilossa olevan tilavektorin dimensiota $n$.

Lopuksi lasketaan päivitysaskel ajalle, joka saadaan edelleen kokonaistodennäköisyydellä

\begin{align}\label{bayes-aikapaivitys}
p(x_{k+1}|y_{1:k})=\int_{\mathbb{R}^{n_x}}p(x_{k+1}|x_k)p(x_k|y_{1:k})\mathop{dx_k}.
\end{align}

\noindent Rekursion avulla voimme laskea jakauman $p(x_k|y_{1:k})$ estimaatti käymällä rekursion läpi $k$ kertaa.

\section{Kalman-suotimen ja hiukassuotimen yhteydestä ja eroista} \label{kf-yhteydet-erot}

Tässä alaluvussa käsitellään lyhyesti Kalman-suotimen yhteyttä hiukassuotimeen edellä estitetyn teorian valossa. Esitys noudattaa Särkkää (2013). [@sarkka-2013] Merkitään kuten edellä dynaamista mallia $x_k$ ja havaintomallia $y_k$ ja oletataan toisin kuin edellä, että nämä ovat lineaarisia ja noudattavat normaalijakaumaa. Koska mallit ovat lineaarisia, voidaan ne nyt kirjoittaa muotoon

\begin{align}
&\label{kalman-malli1}x_k=\mathbf{A}_{k-1}x_{k-1}+q_{k-1},\\
&\label{kalman-malli2}y_k=\mathbf{H}_k x_k + r_k
\end{align}

missä $\mathbf{A}_{k-1}$ on dynaamisen mallin tilasiirtymään kuvaava matriisi ja $\mathbf{H}_k$ on havaintojen mallimatriisi. Normaalisuusoletuksesta puolestaan seuraa, että sekä mallin että prosessin kohinavektorit noudattavat normaalijakaumia $q_{k-1} \sim \mathbb{N}(0, \mathbf{Q}_{k-1})$ ja $r_k \sim \mathbb{N}(0, \mathbf{R}_k)$, missä $\mathbf{Q}_{k-1}$ ja $\mathbf{R}_k$ ovat kovarianssimatrsiiseja. Lisäksi oletetaan, että prosessin priorijakauma on normaali eli $x_0 \sim \mathbb{N}(m_0, \mathbf{P_0})$. Mallit voidaan nyt kirjoittaa tiheysfunktiomuodossa

\begin{align}
&\label{kalman-malli-pdf1}p(x_k|x_{k-1})=\mathcal{N}(x_k|\mathbf{A}_{k-1}x_{k-1},\mathbf{Q}_{k-1})\\
&\label{kalman-malli-pdf2}p(y_k|x_k)=\mathcal{N}(y_k|\mathbf{H}_{k}x_{k},\mathbf{R}_{k}),
\end{align}

joista voidaan edelleen johtaa suodinongelman mallit

\begin{align}
&\label{kalman-malli-suodin1}p(x_k|y_{1:k-1})=\mathcal{N}(x_k|m_k^* ,\mathbf{P}_k^*)\\
&\label{kalman-malli-suodin2}p(x_k|y_{1:k})=\mathcal{N}(x_k|m_k ,\mathbf{P}_k)\\
&\label{kalman-malli-suodin3}p(y_k|y_{1:k-1})=\mathcal{N}(y_k|\mathbf{H}_k m_k^* ,\mathbf{S}_k)
\end{align}

ja ongelma ratkaista näin algoritmilla $\ref{kf}$.

\begin{algorithm}[H]
\label{kf}
\DontPrintSemicolon
\SetAlgoShortEnd
\KwResult{Posteriorijakauman $p(x_{1:k}|y_{1:k})$ estimaatti.\;}
\KwData{Havainnot $y_k$. Priorijakauman $x_0$ keskiarvovektori $m_0$ ja kovarianssimatriisi $\mathbf{P}_0$.\;}
\Begin{
  \For{$k=\{1,2,\ldots,t\}$}{
    \Begin{Ennusteaskel. \newline $m_k^*= \mathbf{A}_{k-1}m_{k-1}$\;}
    \If{$k < t$}{\Begin{Päivitysaskel. \newline $v_k = y_k - \mathbf{H}_k m_k^*$
    \newline $\mathbf{S}_k = \mathbf{H}_k \mathbf{P}_k^* \mathbf{H}_k^\top + \mathbf{R}_k$
    \newline\ $\mathbf{K}_k = \mathbf{P}_k^* \mathbf{H}_k^\top \mathbf{S}_k^{-1}$
    \newline\ $m_k = m_k^* \mathbf{K}_k v_k$
    \newline\ $\mathbf{P}_k = \mathbf{P}_k^* - \mathbf{K}_k \mathbf{S}_k \mathbf{K}_k^\top$;}}
  }  
}
\caption{Kalman-suodin}
\end{algorithm}

Esitetty algoritmi on ns. Kalman-suodin, joka selkeästi toimii suodinongelman ratkaisuna, kun mallit ovat haluttua lineaarista normaalimuotoa. Jos tämä oletus ei täyty, on Kalman-suotimesta kehitetty useita versioita, joissa ei-lineaarinen malli voidaan linearisoida tiettyjen ehtojen vallitessa. 

Tämän alaluvun tarkoituksena oli esittää, että Kalman-suotimessa ongelma on samaa muotoa kuin hiukassuotimessa, joten linearisoituja Kalman-suotimia ei tässä käsitellä. Hiukassuodin myös ratkaisee ongelman mille hyvänsä epälineaariselle mallille.